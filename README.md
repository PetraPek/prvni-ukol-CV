# prvni-ukol-CV

Vytvoř HTML stránku se svým "životopisem".

Nemusí jít vyloženě o formální životopis - můžeš vytvořit stránku, kde napíšeš něco o sobě, o svých zájmech, o práci. Klidně ale vytvoř opravdový životopis - hodí se mít ho online ve webové podobě, protože pak odkaz na něj můžeš komukoliv poslat, když ho budeš potřebovat.

Povinné části stránky:
vlož vlastní fotku
napiš tam svoje celé opravdové jméno (zbytek ať je klidně kompletní fabulace, pokud se nechceš svěřovat)
použij základní značky - nadpisy, odstavce, odrážkový nebo číslovaný seznam, případně tabulku
přidej odkazy na svůj LinkedIn, Facebook, Twitter, blog, apod. (pokud máš)
vytvoř na stránce hlavičku, nějaké sekce s obsahem, a patičku. Použij sémantické značky <header>, <footer>, <section>
podle vlastního uvážení přidej libovolné další značky, jak se ti bude hodit

Nastylování stránky:
vytvoř a do stránky připoj CSS soubor
v CSS napiš nějaký základní styl podle toho, jak moc toho z CSS umíš - nastav alespoň písmo, nějakou barvu (pozadí stránky, nadpisy, apod.)
pro rozestup mezi prvky použij margin
pokud se to hodí, přidej na části obsahu rámeček a nastav padding, aby nebyl obsah natěsnaný přímo na něj

Výše vyjmenované věci jsou minimum, které by měla tvoje stránka splňovat. Ověříme si tak, že skutečně umíš požadované základy HTML a CSS :)

Stránka nemusí být složitá. Netrap se tím, pokud neumíš např. udělat dva sloupce vedle sebe nebo jiné rozložení prvků na stránce. Bohatě stačí text a obrázky pod sebou, ale ať to vypadá pěkně :)

Tvé fantazii a kreativitě se ale meze nekladou. Pokud toho z HTML a CSS umíš víc, udělej stránku co nejhezčí. Přidej další obrázky, nastav barvy, pozadí, udělej stránek víc a jednoduché menu k tomu. Ukaž nám, co všechno umíš!

Inspiraci hledej třeba na Googlu (překlikni na záložku obrázky):
https://www.google.com/search?q=resume+design+template

Ale neznamená to, že musíš nějakou stránku kopírovat. U tohoto úkolu úplně nejvíc oceňujeme kreativitu. 

Odevzdání úkolu:
Podívej se do návodu "Jak odevzdávat domácí úkoly". Máš ho zde v classroom v lekcích pro první týden.
Termín pro odevzdání tohoto úkolu je pátek 4.3. (do půlnoci), ale úkol je tak jednoduchý, že ho určitě stihneš udělat a odevzdat dříve.
Přejeme hezkou zábavu